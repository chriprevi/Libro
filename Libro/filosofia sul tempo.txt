Il tempo, concorderete certamente, si può dividere in tre componenti: il
passato, il presente e il futuro. Sebbene abbiamo retaggi dal passato, e
ricordiamo eventi accaduti, di sicuro dobbiamo convenire che il passato
non esiste più. Il futuro, d’altra parte, deve ancora accadere, e quindi anch’esso si può considerare non esistente. Questo lascia solo l’istante
presente, che è definito come la linea di demarcazione tra passato e
futuro. Sicuramente «ora» esiste. Ma sebbene percepiamo «ora» come
un momento cangiante, che percorre la linea del tempo trasformando il
futuro nel passato, è comunque solo un istante, e come tale non ha
alcuna durata. Il momento presente, che cambia costantemente, non è
altro che la linea di demarcazione tra passato e futuro, e quindi non si
può dire che abbia una reale esistenza. Se tutte e tre le componenti del
tempo non esistono, allora il tempo stesso è un’illusione!